# Hjelp og tips ved søking

## Søk
* Søk blir utført i tittelfeltet. Et resultat blir inkludert hvis et ord i tittelen samsvarer med ditt søkeord.
* Søk med ufullstendige ord gir treff også på det fullstendige ordet. For eksempel vil søk etter «barn» inkludere resultater med «barnehage» i tittelen.  
* Et søk med flere ord, for eksempel "ren energi", gir en treffliste der de første resultatene inneholder begge ordene i tittelen. Lenger nede i trefflisten finner du resultater som inneholder bare ett av ordene.  
* Søket er ikke flerspråklig. Hvis du søker med et norsk ord, får du kun resultater som har det norske ordet i tittelen. Et søk med det norske ordet "fattigdom"  vil ikke finne publikasjoner med "poverty" i tittelen (eller omvendt).  

## Filtrering
### Fulltekst funnet
Om det er funnet en URL som ser ut til å gi åpen tilgang til fulltekst. Baseres på data fra Unpaywall, DOAJ og Cristin.
### Språk 
Språket som publikasjonen er skrevet på.
### Nevner 
Om publikasjonen nevner enten Norge eller selve bærekraftsmålet. For eksempel vil en publikasjon med tittelen «Improving education in an Oslo school» telle som en publikasjon som nevner Norge, mens en publikasjon med tittelen «SDG 3: Where to next?» vil telle som en publikasjon som nevner et bærekraftsmål. 
### SDG tema og SDG tema-delmål 
Her kan du filtrere på publikasjoner relatert til særskilte bærekraftsmål og -delmål, ved å bruke «topic approach». Denne varianten gir et større antall treff som nevner temaene i delmålene, f.eks. «Sult». Bruk dette filteret (fremfor «SDG action») hvis du ønsker et stort antall treff. Se [Om denne tjenesten] for mer informasjon.
### SDG handling og SDG handling-delmål  
Her er publikasjonene knyttet til bærekraftsmål og -delmål gjennom «action approach». Denne varianten gir et mindre antall treff som nevner handlingene i bærekraftsmålene, f.eks. «Utrydde sult». Bruk dette filteret (fremfor «SDG topic») når du ønsker et mindre antall treff. Se [Om denne tjenesten] for mer informasjon.

### Vitenskapelig 
Hvorvidt publikasjonen betraktes som «vitenskapelig» i henhold til definisjonen på nettsidene til Norsk publiseringsindikator. Ett av kravene er at publiseringskanalen har rutiner for fagfellevurdering. 
## Publikasjonstype 
Publikasjonstype i tråd med inkluderte kategorier fra Cristin.
## Underkategori 
Underkategori i tråd med inkluderte underkategorier fra Cristin.
## År
Publikasjonsår ifølge Cristin.
## Nivåinndeling
Nivå på publikasjonen i henhold til NVI (Norsk vitenskapsindeks). Det er publiseringskanalen (tidsskriftet eller forlaget) som avgjør nivået på publikasjonen. Du kan lese mer om nivåinndeling på nettsidene til Norsk publiseringsindikator.
## Fagfelt 
Filteret er tilgjengelig bare for publikasjoner merket «vitenskapelig» i henhold til NVI. Kategoriseringen er basert på emneinndeling av publiseringskanalen (tidsskriftet eller forlaget). Nettsidene til Norsk publiseringsindikator gir en oversikt over publiseringskanalene innenfor hvert fagfelt.
