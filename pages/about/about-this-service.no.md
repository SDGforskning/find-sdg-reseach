# Om denne tjenesten

Målet med denne tjenesten er at alle – allmennheten, offentlig sektor, næringslivet, forskere, studenter – enkelt kan få oversikt over forskningspublikasjoner som er knyttet til FNs bærekraftsmål. Der det er mulig gir tjenesten også tilgang til publikasjonene i fulltekst. Primært dekker tjenesten litteratur knyttet til delmålene under bærekraftsmålene. Les mer om bærekraftsmålene og delmålene her [LINK].

Tjenesten kan brukes for å finne forskningslitteratur som er knyttet til bærekraftsmålene og som har forfattere fra norske institusjoner. Man kan filtrere på bærekraftsmål og justere treffmengden ved å velge et sett av publikasjoner å søke i: Snevre inn ved å søke kun etter forskning som er tett knyttet til handlingene i delmålene («SDG - handling»), eller utvide søket ved å søke i et større sett knyttet til generelle tema i delmålene («SDG - tema»). Les mer om våre metoder og dekning under. (Se her for) søkehjelp [LENKE].

## Hvorfor bygget vi tjenesten?

Å gi alle enkel tilgang til forskningspublikasjoner relatert til FNs bærekraftsmål er viktig for å spre kunnskap, åpne opp forskningen og for å nå bærekraftsmålene.  Forskningspublikasjonene kan være vanskelige å få tak i, særlig for dem som ikke tilhører en utdannings- eller forskningsinstitusjon. Andre tjenester er ofte ikke tilgjengelige for allmennheten, de har dårlig dekning av norskspråklige publikasjoner, og de mangler dokumentasjon av metodene som er brukt. Vår tjeneste skal gi alle som ønsker det, muligheten til å skaffe seg oversikt over og tilgang til forskningspublikasjoner knyttet til FNs bærekraftsmål, inkludert publikasjoner på norsk. Vi vil sørge for at metodene våre blir godt dokumentert og delt åpent slik at gjenbruk og tilpasninger blir mulig.  

## Organisasjon

Tjenesten ble etablert av Universitetsbiblioteket i Bergen, Universitetsbiblioteket i Stavanger og Biblioteket ved Høgskulen på Vestlandet gjennom et 2-årig prosjekt [LENKE] støttet av Nasjonalbiblioteket. Redaksjonen består av deltakere fra Universitetsbiblioteket i Bergen, Universitetsbiblioteket i Stavanger og Biblioteket ved Høgskulen på Vestlandet. Universitetsbiblioteket i Bergen har ansvaret for teknisk støtte til plattformen. [LENKE KONTAKT]

Det er disse institusjonene samt eksterne bidragsytere som har ansvaret for vedlikehold av søkestrengene som er brukt i tjenesten. For mer informasjon, se Søkestrenger [LENKE].
