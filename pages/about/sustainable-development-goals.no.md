# Bærekraftsmålene

FNs 17 bærekraftsmål omtales som «verdens felles arbeidsplan for å utrydde fattigdom, bekjempe ulikhet og stoppe klimaendringene innen 2030» (https://www.fn.no/om-fn/fns-baerekraftsmaal). De 17 målene, med sine 169 delmål og 232 indikatorer ble vedtatt av generalforsamlingen i 2015. De utgjør en plan som alle verdens land har sagt de vil jobbe for å oppfylle. 

Bærekraftsmålene avløste FNs tusenårsmål, som handlet om sosial og økonomisk utvikling i verden i perioden mellom 2000 og 2015. Bærekraftsmålene er flere, mer ambisiøse, og søker å adressere årsakene til fattigdom, ulikhet og klimaendringer i større grad enn tusensårsmålene gjorde. 

Begrepet «bærekraftig utvikling» har vært i bruk siden Verdenskommisjonen for miljø og utvikling, også kjent som Brundtland-kommisjonen, la fram sin rapport Vår felles framtid i 1987. I dag forbindes det i svært mange sammenhenger med FNs bærekraftsmål. 

## Delmål

Alle de 17 bærekraftsmålene har ett overordnet mål og flere delmål; for eksempel:
* SDG 2 kalles for «Utrydde sult», og det overordnete målet er oppsummert slik "Utrydde sult, oppnå matsikkerhet og bedre ernæring, og fremme bærekraftig landbruk» 
* Delmål 2.1 er en av 8 delmål under SDG 2: «Innen 2030 sikre at det finnes bærekraftige systemer for matproduksjon, og innføre robuste metoder som gir økt produktivitet og produksjon, som bidrar til å opprettholde økosystemene, som styrker evnen til tilpasning til klimaendringer, ekstremvær, tørke, oversvømmelse og andre katastrofer, og som gradvis bedrer arealenes og jordas kvalitet» (https://www.fn.no/om-fn/fns-baerekraftsmaal/utrydde-sult)

De til sammen 169 delmålene konkretiserer ulike aspekter ved de overordnede målene, og setter søkelys på både mulige tiltak, ønskede resultater og affiserte grupper. Det er i tillegg definert indikatorer for de enkelte delmålene. 

## Ressurser

### Statisikk og rapporter 

Norge:
- [Sustainable Development Report’s dashboard for Norge](https://dashboards.sdgindex.org/profiles/norway) viser hvordan Norge ligger an til å nå bærekraftsmålene
- [Statistisk Sentralbyrås indikator for bærekraftsmålene](https://www.ssb.no/sdg) - detaljert statistikk om ulike indikatorer og utvikling over tid

Hele verden:
- [FNs statisitikkdivisjons hjemmeside](https://unstats.un.org/sdgs/dataportal) - inngang til diverse statistiske ressurser fra FN-systemet
- FNs årlige rapporter - [2022 rapport](https://unstats.un.org/sdgs/report/2022/) - global oversikt over status for implementeringen av Agenda 2030
- [SDG Tracker](https://sdg-tracker.org/) - oppdaterte data om alle indikatorer og visuelle fremstillinger av disse 
- [SDG Impact Assessment Tool](https://sdgimpactassessmenttool.org/) - verktøy for å måle og visualisere hvordan aktiviteter, innovasjoner og organisasjoner påvirker bærekraftsmålene

### Læringsressurser
- [SDG Academy](https://sdgacademy.org/) - samling av nettbaserte kurs og materiale til bruk i undervisning om bærekraftig utvikling og bærekraftsmålene
-	[FN-sambandet](https://www.fn.no/om-fn/fns-baerekraftsmaal) - undervisningsopplegg om bærekraftsmålene og mange av temaene de adresserer

### Organisajoner og nettverk
-	[SDG Norway](https://www.uib.no/en/sdgnorway/127053/about-sdg-norway) - et samarbeid mellom norske høyere utdanningsinstitusjoner
-	United Nations [Sustainable Development Solutions Network (SDSN)](https://www.unsdsn.org/) - internasjonalt nettverk for universiteter og kunnskapsorganisasjoner
